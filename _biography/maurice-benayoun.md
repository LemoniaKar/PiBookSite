

Ο ## Maurice Benayoun ## γεννήθηκε στις 29 Μαρτίου το 1957 στην Αλγερία. Είναι ένας πρωτοπόρος και σύγχρονος καλλιτέχνης, ο οποίος χρησιμοποιεί και συνδυάζει τα βίντεο, τα γραφικά υπολογιστών, την διαδραστική τέχνη, την εικονική και την επαυξημένη πραγματικότητα, την τρισδιάστατη εκτύπωση, το σχεδιασμό διαδραστικών εκθέσεων με χρήση των παραπάνω τεχνολογιών κλπ.. Στα πρώτα χρόνια του, το 1978, για να συνεχίσει τις σπουδές του, έγινε δάσκαλος δευτεροβάθμιας εκπαίδευσης στις καλές τέχνες και στη λογοτεχνία. Από το 1984 έως το 2010 ήταν επίκουρος καθηγητής στο Πανεπιστήμιο Pantheon - Sorbonne. Το 2012 έγινε πλήρης καθηγητής στη Σχολή Δημιουργικών Μέσων του Πανεπιστημίου του Χονγκ Κονγκ. Το 2014 έως το 2018 ήταν πρόεδρος της Σχολής Μεταπτυχιακών Σπουδών και του διδακτορικού προγράμματος.
Από τις σύγχρονες και καλές τέχνες που αρχικά είχε διδαχθεί, μεταπήδησε  στη φωτογραφία και στα γραφικά υπολογιστών. Το 1987 ίδρυσε την ΖΑ Production, ένα καινοτόμο ιδιωτικό εργαστήριο εικονικής πραγματικότητας και που έγινε μια από τις κορυφαίες εταιρίες στην Γαλλία στον τομέα αυτό. Την ίδια χρονική στιγμή, άρχισε να εξερευνά τις δυνατότητες πιο προηγμένων μέσων και πιο συγκεκριμένα, την περίοδο 1990 με 1993, συνεργάστηκε με το μυθιστοριογράφο François Schuiten, στην πρώτη σειρά κινούμενων σχεδίων Quarxs από γραφικά ηλεκτρονικών υπολογιστών και έλαβαν πολλά διεθνή βραβεία. Την ίδια χρονιά, πήρε το βραβείο Villa Medicis Hors Les Murs για τη συλλογή σύγχρονης τέχνης με χρήση της εικονικής πραγματικότητας. Το 1994 ασχολήθηκε με εγκαταστάσεις εικονικής πραγματικότητας και πιο συγκεκριμένα με την τέχνη που βασίζεται στη διάδραση. Το 1997 και το 2001 δημιούργησε το Navigation Room και The Membrane αντίστοιχα. Το Navigation Room θα μπορούσε να θεωρηθεί ως η αρχή της διαδραστικής εκπαίδευσης βασισμένη σε μια εξατομικευμένη ιστοσελίδα που δημιουργείται για κάθε επισκέπτη. Το Membrane ήταν μια μεγάλη επιφάνεια, η οποία αισθάνεται την παρουσία των επισκεπτών, αφομοιώνοντας και διανέμοντας πληροφορίες σε διαρκή φυσικό διάλογο με τους επισκέπτες. Όλα αυτά τα χρόνια έχει δώσει πολλές διαλέξεις όντας προσκεκλημένος από μεγάλα πανεπιστήμια ανά τον κόσμο αλλά και σε πολλά συνέδρια.
Διοργανώνει διαδραστικές εκθέσεις μεγάλης κλίμακας. Το έργο του συνήθως πραγματεύεται τις μεταλλάξεις της σύγχρονης κοινωνίας που προκαλούνται από τις αναδυόμενες τεχνολογίες. Εφηύρε τα 3D CGI, ξεκίνησε τη πρώτη συλλογή σύγχρονης τέχνης στην εικονική πραγματικότητα, συνδύασε την εικονική πραγματικότητα με την τεχνητή νοημοσύνη, το διαδίκτυο και πήρε πολλά διεθνή βραβεία. Έχει αναπτύξει πολλά διεθνή συνεργατικά ερευνητικά προγράμματα που συνδυάζουν την τέχνη και τη επιστήμη. 

Τα στοιχεία, που παρουσιάστηκαν συνοπτικά, αντλήθηκαν από την ιστοσελίδα του κατά κύριο λόγο https://benayoun.com/moben/bio/#_ftn4, αλλά και από τις https://scholars.cityu.edu.hk/person/mbenayou, https://mab18.org/symposia/symposia-profiles/maurice-benayoun/, όπου και παρατίθενται αναλυτικά η δουλειά του, οι τομείς που έχει ασχοληθεί, η βιβλιογραφία του αλλά και τα βραβεία που έχει κερδίσει.
