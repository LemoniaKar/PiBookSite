##Immersive Learning Environments##

Τα καθηλωτικά μαθησιακά περιβάλλοντα είναι περιβάλλοντα στα οποία ενισχύεται η μαθησιακή διαδικασία, η οποία και περικλείει ποικιλία τεχνικών και εργαλείων λογισμικού, όπως για παράδειγμα μάθηση βασισμένη σε διαδραστικά παιχνίδια, σε προσομοιώσεις που προσανατολίζονται σε διάφορους μαθησιακούς τομείς αλλά και σε εικονικά 3D περιβάλλοντα. Ξεχωρίζουν από τις άλλες μαθησιακές μεθόδους από τη δυνατότητα που δίνουν στους εκπαιδευόμενους μέσω της προσομοίωσης ρεαλιστικών σεναρίων και περιβαλλόντων,  να διαμορφώνουν τις ικανότητες τους και να αλληλοεπιδρούν με άλλους εκπαιδευόμενους. Η διαδικασία μάθησης αυτή αξιοποιεί σημαντικά την τεχνολογία όπως την εικονική πραγματικότητα, την επαυξημένη πραγματικότητα, τον συνδυασμό των παραπάνω δύο αλλά και τις κινητές συσκευές κλπ.. 
Τα πλεονεκτήματα αυτής της διαδικασία είναι η εξάλειψη όλων των περισπασμών του περιβάλλοντος και την διατήρηση της συγκέντρωσης στη μαθησιακή διαδικασία, αφού μέσω των εικονικών προσομοιώσεων, τα περιβάλλοντα που δημιουργούνται είναι ελκυστικά αλλά και ταυτόχρονα τόσο ρεαλιστικά. Παράλληλα, οι μαθητές/εκπαιδευόμενοι επιλέγουν το δικό τους ρυθμό εκμάθησης, καθώς έχουν καθοδήγηση έως ότου πετύχουν το στόχο τους. Η γνώση που αποκτούν έχει διάρκεια γιατί υπάρχει συγκέντρωση χωρίς κανένα τριγύρω περισπασμό.
Οι διεπαφές χρήστη σε ότι αφορά στα εργαλεία διδασκαλίας ικανοποιούν τις απαιτήσεις του κάθε μαθητή. Γίνεται χρήση διαδραστικών και συμμετοχικών εργαλείων, που περιλαμβάνουν μέσα κοινωνικής δικτύωσης, λογισμικό, 3D μοντελοποίηση υπολογιστών, παιχνίδια, εφαρμογές εικονικού κόσμου, video.
