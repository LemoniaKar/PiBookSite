

## Immersive Learning Environments ##

Τα καθηλωτικά μαθησιακά περιβάλλοντα είναι είναι η μαθησιακή διαδικασία, η οποία περικλείει ποικιλία τεχνικών και εργαλείων λογισμικού, όπως για παράδειγμα μάθηση βασισμένη σε διαδραστικά παιχνίδια, σε προσομοιώσεις που προσανατολίζονται σε διάφορους μαθησιακούς τομείς αλλά και σε εικονικά 3D περιβάλλοντα. Ξεχωρίζουν από τις άλλες μαθησιακές μεθόδους από τη δυνατότητα που δίνουν στους εκπαιδευόμενους μέσω της προσομοίωσης ρεαλιστικών σεναρίων και περιβαλλόντων,  να διαμορφώνουν τις ικανότητες τους και να αλληλοεπιδρούν με άλλους εκπαιδευόμενους. Η διαδικασία μάθησης αυτή αξιοποιεί σημαντικά την τεχνολογία όπως την εικονική πραγματικότητα, την επαυξημένη πραγματικότητα, τον συνδυασμό των παραπάνω δύο, τις κινητές συσκευές. Επίσης, γίνεται χρήση διαδραστικών και συμμετοχικών εργαλείων, όπως μέσα κοινωνικής δικτύωσης, 3D μοντελοποίηση υπολογιστών, παιχνίδια, εφαρμογές εικονικού κόσμου και video.
Τα πλεονεκτήματα αυτής της διαδικασία είναι η εξάλειψη όλων των περισπασμών του περιβάλλοντος και την διατήρηση της συγκέντρωσης στη μαθησιακή διαδικασία, αφού μέσω των εικονικών προσομοιώσεων, τα περιβάλλοντα που δημιουργούνται είναι ελκυστικά αλλά και ταυτόχρονα τόσο ρεαλιστικά. Παράλληλα, οι μαθητές/εκπαιδευόμενοι επιλέγουν το δικό τους ρυθμό εκμάθησης, καθώς έχουν καθοδήγηση έως ότου πετύχουν το στόχο τους. Η γνώση που αποκτούν έχει διάρκεια γιατί υπάρχει συγκέντρωση χωρίς κανένα τριγύρω περισπασμό.
Η εκπαίδευση μέσω των συστημάτων εκμάθησης πολυμέσων έχουν επικεντρωθεί σε μεγάλο βαθμό σε οπτικές και ακουστικές αισθήσεις, χωρίς να λαμβάνουν υπόψη τις απτικές και οσφρητικές αισθήσεις και αποκλείοντας τις έξτρα γνώσεις που μπορεί να προσφέρουν αυτές οι αισθήσεις. Παρόλα αυτά, με την πάροδο των ετών και με τη χρήση της τεχνολογίας και την αλληλεπίδραση ανθρώπου υπολογιστή, η διδασκαλία επικεντρώνεται στην τεχνολογία της εικονικής πραγματικότητας. Οι εκπαιδευόμενοι λαμβάνουν εμπειρίες, ειδικά σε αφηρημένα θέματα όπως για παράδειγμα το μάθημα της χημείας. Παρόλα αυτά, οι απτικές εμπειρίες που προσφέρει η τεχνολογία με το VR εξακολουθούν να είναι μια πρόκληση.
Στο άρθρο των Edwards, B.I.; Bielawski, K.S.; Prada, R.F.; Cheok, A.D. Haptic Virtual Reality and Immersive Learning for Enhanced Organic Chemistry Instruction. Preprints 2018, η χρήση της εικονικής πραγματικότητας με την ταυτόχρονη απτική διδασκαλία της χημείας μπορεί να αποτελέσει κίνητρο και μεγάλο ενδιαφέρον των μαθητών για τη χημεία ως θέμα. Με τον σωστό σχεδιασμό της διδασκαλίας, την συνεργατική μάθηση και τα συναρπαστικά τρισδιάστατα συστήματα μπορεί να προσελκύσει το αυξημένο ενδιαφέρον του μαθητή και την άμεση εμπλοκή του.
